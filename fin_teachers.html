<h1 class="page-header">Valmennus</h1>

<h2>Valmennuksen aiheet</h2>
<p>
Leirin päätanssi on lindy hop, jota opetetaan päivittäin. Lisäksi leirillä on muiden lajien tunteja kiinnostuksen mukaan (toiveita saa esittää!) - ja siten, että ne tukevat leirin kokonaisuutta.
</p>
<p>
Swing Springillä viime vuonna tehtiin opetuksen kannalta jotain erityistä ja uutta - jota ei ole tietääksemme tehty koskaan ennen swing-leireillä Suomessa: valmentajille pidettiin ennen leiriä erillinen valmisteluviikonloppu, jossa he pohtivat yhdessä swing-tansseja tällä hetkellä Suomessa ja ulkomailla, opettamista, yhteistä linjaa ja harjoitteita. Siellä myös valittiin joitain leirin läpi meneviä teemoja, joista itse asiassa saimme paljon kiitosta viime leirin jälkeen. Leiri on tässä suhteessa erilainen: sen valmennus on mietitty kokonaisuutena. Tunnit eivät ole samanlaisia - päinvastoin hyvinkin erilaisia eri valmentajilta - mutta niissä on yhteyttä, asiat tehdään jossain järjestyksessä ja tulokset voivat olla sen mukaisia. Niissä keskitytään oppimiseen ja oivalluksiin - tekemisen ja tanssin kautta!
</p>
<p>
Valmennusta on eri lajit mukaan lukien vähintään keskimäärin 5 tuntia päivittäin - muina päivinä on hiukan enemmän ja lähtöpäivänä sunnuntaina lopetamme jo hiukan aikaisemmin (mutta keskimäärin tosiaan ainakin 5 tuntia joka päivä!). Tarkempi aikataulu päätetään valmentajien valmisteluviikonlopun jälkeen ja se julkaistaan ennen leiriä.
</p>
<h2>Valmentajat</h2>
<p>
Leirillä on jälleen suuri joukko valmentajia, ja valmennuksessa pidetään paljon samaa kuin viime vuonnakin. Myös uutta on luonnollisesti luvassa! Tällä hetkellä seuraavat valmentajat ovat vahvistuneet:
</p>
<ul>
<li>Riikka Antikainen</li>
<li>Jani Antola</li>
<li>Anni Heikkinen</li>
<li>Topias Kaitila</li>
<li>Margo Kangasniemi</li>
<li>Minna Marttila</li>
<li>Mikko Multanen</li>
<li>Aleksis Nokso-Koivisto</li>
<li>Hanna-Reetta Nokso-Koivisto</li>
<li>Päivi Perttunen</li>
<li>Heidi Pohjola</li>
<li>Saku Päivärinta</li>
<li>Laura Robinson</li>
<li>Terhi Vuovirta</li>
</ul>