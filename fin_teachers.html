<h1 class="page-header">Valmentajat</h1>

<p class="teacher">
<img src="riikka.jpg"/>
<b>Riikka Antikainen</b> on ollut onnellinen lindy hoppari vuodesta 2006. Pian mukaan tulivat myös authentic jazz, balboa, valmennus ja muu swing-häröily, joita Riikka on käynyt tekemässä Amerikassa asti. Nykyään Riikka valmentaa lindy hoppia Helsingissä Rock'n'swing Dance Club Comets ry:ssä. Riikka tykkää opettaa varsinkin rytmiä ja yhdessä tanssimista (ja twistejä), minkä lisäksi hän on innokas sossutanssija ja DJ.
</p>
<p class="teacher right">
<img src="jani.jpg"/>
<b>Jani Antola</b> on pitkän linjan paritanssija, jonka intohimona on kehittää tanssiaan perusteista lähtien. Kun perusasiat ovat kunnossa, ovat sovellukset helpompia. Jani on kisaillut koti- ja ulkomailla pääasiassa boogie woogiessa, ja keskittynyt viime vuosina pääasiassa lindy hopiin. Jani on tinkimätön harjoittelija ja iloinen kaveri, joka tuo tanssiin sekä sen kehittämiseen työkaluja myös muualta liikunnasta. Janin tunneilla harjoittelukin on kivaa!
</p>
<p class="teacher">
<img src="anni.jpg"/>
<b>Anni Heikkinen</b> on tanssin&shy;opettaja Oulusta. Päätyönään hän opettaa tulevia tanssin&shy;opettajia Oulun seudun ammatti&shy;korkea&shy;koulussa. Swing-musiikki ja lindy hop ovat Annille jatkuvan inspiraation ja itseilmaisun lähteitä.
</p>
<p class="teacher right">
<img src="topias.jpg"/>
<b>Topias Kaitilan</b> ensikosketus rock'n'swing-tansseihin on Swing Teamistä vuodelta 2003. Hän on treenannut aktiivisesti osallistuen workshoppeihin sekä Suomessa että ulkomailla. Kilpaileminen on ollut Topiaksella mukana lähes alusta alkaen ja hänen meriitteihinsä kuuluu muun muassa vuoden 2010 lindy hopin Suomen mestaruus ja kakkossija Fuskusta. Tanssi on ollut Topiakselle elämäntapa ja pääsääntöisesti hän valmentaa pääasiassa Turussa.
</p>
<p class="teacher">
<img src="margo.jpg"/>
<b>Margo Kangasniemen</b> sai innostus vanhaan rytmimusiikkiin aikanaan tanssitunneille ja sukeutuipa swing-aktiivi, joka tanssii, valmentaa, reissaa, järjestää ja touhuaa tapahtumissa. Joskus lupautuu hulluuttaan jopa esityksiin. Viime aikoina Margo on valmentanut Helsingissä muun muassa lindy hopia. Valmennuksessa korostuvat perusasiat ja selkeys: Motivaatio, luonnollinen liike ja luovuus. "Hyvässä ilmapiirissä syntyy hyviä juttuja!"
</p>
<p class="teacher right">
<img src="minna.jpg"/>
<b>Minna Marttila</b> innostui swing-tansseista 1999 ja seuraavana vuonna huomasi rakastavansa tanssimisen lisäksi myös kilpailemista, esiintymistä ja valmentamista. Tanssikisoissa on kultaa tullut muun muassa näistä: Snowball Tournament 2003 (Viro), Herräng Fast Feet Jack'n'jill 2003 (Ruotsi), Snowball Lindy Hop Jack'n'jill 2006 (Ruotsi) ja Snowball Balboa Jack'n'Jill 2007 (Ruotsi). Esiintymisissä tutuiksi ovat tulleet niin Hartwall Areena, Finlandia talo kuin Gloria. Kesän taas lähestyessä Minna pitää suurimpana tanssisaavutuksenaan Puistotanssien (Lindy in the Park) järjestämistä. Alkamassa on jo yhdeksäs puistotanssikesä stadissa!
</p>
<p class="teacher">
<img src="mikko.jpg"/>
<b>Mikko Multanen</b> aloitti lindyn vuonna 2005 ja seuraavana vuonna mukaan tulivat myös balboa ja authentic jazz. Juuri vuodesta 2006 hän on myös käynyt eri tanssitapahtumissa ympäri maailmaa. Mikko on opettanut lindyä, balboaa ja authentic jazzia vuodesta 2007, pääasiassa Helsingissä, mutta myös muualla Suomessa. Mikko opettaa tunneilla varsinkin rytmiä ja parityöskentelyä ja nauttii lindyssä eniten sen vapaudesta.
</p>
<p class="teacher right">
<img src="aleksis.jpg"/>
Aina täysillä, myös päin mäntyä! <b>Aleksis Nokso-Koivisto</b> on Suomen tunnetuimpia lindy hop -nimiä. Hän on vuodesta 1995 tanssinut lähes kaikkia rock'n'swing-tansseja sekä muita tansseja ja hakee vaikutteita tanssiin ja valmennnukseen musiikista sekä muista esiintyvistä taiteista. Opettajana ja valmentajana Aleksiksen tunteja luonnehtii fyysisyys. Aleksiksen mielestä tanssimaan oppii tanssimalla. Aina on kuitenkin oltava ajatus mukana: vain hyvä harjoitus voi tehdä mestarin. 
</p>
<p class="teacher">
<img src="hanna-reetta.jpg"/>
<b>Hanna-Reetta Nokso-Koi&shy;vis&shy;to</b> on yli kymmen&shy;vuotisen tanssi&shy;uransa aikana ehtinyt kokeilla monta lajia, joista voiton vei lindy hop moni&shy;puoli&shy;suutensa ja haasta&shy;vuutensa ansiosta. Jokainen tanssi on ainut&shy;laatuinen juuri siinä hetkessä tapahtuva kokemus. Elinikäisenä oppijana Hanna-Reetalla on loputon jano käydä haastamassa itseään kaikenlaisissa valmennuksissa niin kotimaassa kuin ulkomaillakin, aina voi oppia jotain uutta! Tanssissa ja opetuksessa Hanna-Reetalla on ohjenuorana tanssiparin ja musiikin välille muodostuva "pyhä kolminaisuus". Jokaisella näistä kolmesta on oma tärkeä roolinsa ja kaikki vaikuttaa kaikkeen. Parin välisen kommunikaation lähtökohtana on oman kehon tuntemus ja hallinta. 
</p>
<p class="teacher right">
<b>Päivi Perttusen</b> kuva ja kuvaus ovat tulossa pian.
</p>
<p class="teacher">
<img src="heidi.jpg"/>
<b>Heidi Pohjola</b> aloitti tans&shy;si&shy;mi&shy;sen vuonna 1995 vakio- ja latina&shy;lais&shy;tansseilla, joiden parissa kilpa&shy;lattioita tuli kulutettua reilusti yli kymmenen vuotta. 2000-luvun alussa mukaan tulivat lavatanssit sekä rock'n swing -lajit. Myös niissä veri veti kilpa&shy;lattioille ja plakkarissa on muun muassa kolme suomen&shy;mestaruutta lindy hopissa. Heidi on omien sanojensa mukaan eläköitynyt kilpa&shy;lattioilta, mutta jatkaa tanssin parissa sekä opetuspuolella että ahkerana sosiaali&shy;tanssijana. Tänä keväänä hänet voi kuitenkin bongata Pakko tanssia -ohjelmasta TV2:lta!
</p>
<p class="teacher right">
<img src="saku.jpg"/>
<b>Saku Päivärinta</b> aloitti tanssi&shy;harrastuksen 'vanhana', kolme&shy;vitosena. Aluksi ohjelmassa oli hieman lavatansseja, mutta vuonna 2007 hän tutustui swing-tansseihin ja homma lähti heti lapasesta. Siitä lähtien hän on osallistunut tietoja ja taitoja ahmien swing-valmennuksiin ja -tapahtumiin ensin kotimaassa ja viime vuodet aktiivisesti maailman leirejä kiertäen, Euroopassa ja muutamaan otteeseen USA:ssa. Yhä jatkuvan innostuksen vallassa hän myös valmentaa Lindyä ja Balboaa pääsääntöisesti Helsingissä mutta myös tarvittaessa muuallakin. Muuhun ohjelmaan kuuluu stepin opiskelu sekä argentiinalainen tango. Sakulle tunnusomaista on innostunut ote sekä sosiaalitanssin ylläpitäminen, jatkossa varmaan myös yhä enemmän koreografiat ja esitykset.
</p>
<p class="teacher">
<img src="laura.jpg"/>
<b>Laura Robinson</b> on helsin&shy;ki&shy;läinen tanssija, valmentaja sekä järjestäjä, joka rakastaa swing-tanssien iloisuutta ja leikkisyyttä. Hän opettaa lindy hoppia, balboaa ja vähän bluesiakin. Hänen opetuksessaan yhdistyvät selkeä ja monipuolinen tekniikan harjoittelu sekä hauska ja luova kokeilu.
</p>
<p class="teacher right">
<img src="terhi.jpg"/>
<b>Terhi Vuovirta</b> on aloittanut tanssiharrastuksensa lapsena. Ensin lajeina oli soolotanssit, joita oli mm. showtanssi ja hiphop. Useamman vuoden tauon jälkeen, vuonna 2002, Terhi löysi boogie woogien. Samaisena vuotena Terhi aloitti valmentamisen. Muutamaa vuotta myöhemmin Terhi menetti sydämmensä lindy hopille. Tanssilajeihin kuuluu tällä hetkellä myös west coast swing ja balboa. Oppia Terhi on hakenut usealta Euroopan leiriltä (mm. Ruotsi, Sveitsi, Italia ja Unkari) ja on Terhi kerennyt valmentamaan Ameriikoissakin asti.
</p>