<h1 class="page-header">Tunnit</h1>

<p class="palaute">
<q>Opetustunnit olivat monipuolisia ja mielenkiintoisia. Opettajat pistivät oman persoonansa peliin, mikä huokui leiriläisille aitona tekemisenä ja huumorina. Lämpimät kiitokset!!</q>
― Nimetön hoppaaja, <i>viime vuoden leiri</i>
</p>

<p>
Leirin päätanssi on lindy hop, jota opetetaan päivittäin. Tuntien teemoja ovat mm. elävään musiikkiin tanssiminen, eri tavat tehdä sama asia, paljon uutta materiaalia tanssiin, rohkeus ja oman tanssin löytäminen, kehonhallinta. Päätavoitteena on iloinen, vapautunut tanssi! Valinnaisilla tunneilla voi opetella mm. balboaa, bluesia, authentic jazzia, akroja, tanssitekniikkaa, kehonhuoltoa ja improa. Lisäksi taijiin ja Alexander-tekniikkaan perehtynyt opemme Jani Antola pitää valinnaiskokonaisuuden "Henkisen kasvun tie", jolla nimestään huolimatta tehdään myös fyysisiä harjoituksia.
</p>

<h2>Alkeet</h2>
<p>
Swing Springillä järjestetään myös lindy hopin alkeet. Tunteja on perjantai-iltana ennen iltatansseja ja lauantaina päivällä. Alkeisiin kuuluvat lisäksi kaikki bileet. Alkeiden hinta on 60€ + Breakin jäsenmaksu 10€. Jos ilmoittaudut parin kanssa, saat 10€ alennusta.
</p>
<p>
Lindy hop on iloinen ja mukaansatempaava kaikkien swing-tanssien äiti, joka perustuu vapaaseen vientiin ja improvisoituun musiikintulkintaan. Lindyä tanssitaan mm. swingiin, hot jazziin ja Dixielandiin/New Orleans Jazziin, jota Jimbino Vegan bändeineen juuri edustaa. 
</p>
<div class="passe">
<div class="video-container" style="padding-bottom: 75%;">
<iframe width="420" height="315" src="http://www.youtube.com/embed/TrHgcdeEH6s" frameborder="0" allowfullscreen></iframe>
</div>
</div>
<h2 id="leiri">Koko leiri</h2>
<p>
Valmennusta on eri lajit mukaan lukien vähintään keskimäärin 5 tuntia päivittäin - muina päivinä on hiukan enemmän ja lähtöpäivänä sunnuntaina lopetamme jo hiukan aikaisemmin. Tarkempi aikataulu päätetään valmentajien valmisteluviikonlopun jälkeen ja se julkaistaan ennen leiriä.
</p>
<p>
Tunnit on suunnattu kaikille vähintään yhden kauden mittaiset alkeet käyneille lindy hoppareille. Ilmoittautuessa ei tarvitse valita tasoryhmää vaan ryhmiin jakaudutaan ensimmäisen tunnin aikana. Tasoryhmien lopulliset tasot riippuvat leirin yleisestä tasosta, joten ne selviävät vasta tasojakotunnilla. Ryhmiin jakaudutaan yksilöinä. Jos haluatte tanssia parina samassa ryhmässä ja olette päätyneet eri ryhmiin, ottakaa yhteyttä Aleksikseen ensimmäisen tunnin jälkeen. 
</p>
<p>
Swing Spring 2013 sisältää:
</p>
<ul>
<li>neljä päivää valmennusta torstaista sunnuntaihin: lindy hoppia ja valinnaisia tunteja joka päivä</li>
<li>neljät iltatanssit: keskiviikosta lauantaihin, sisältäen live-musiikkia</li>
<li>kahdet kilpailut: leikkimielinen Jack’n’Jill-tutustumiskisa ja Strictly Lindy Hop -kisa pareille</li>
<li>yllätysohjelmaa, esityksiä, keskusteluja...</li>
</ul>
<p>
Normaalihinta: 160€ + Breakin jäsenmaksu 10€<br/>
Parin kanssa ilmoittautuessa: 10€ alennus/hlö
</p>
<p>
Lisäksi alennetut hinnat nopeille ilmoittautujille:
</p>
<ul>
<li>4 ensimmäistä viejää ja 4 ensimmäistä seuraajaa 110€</li>
<li>6 seuraavaa 120€</li>
<li>8 seuraavaa 130€</li>
<li>10 seuraavaa 140€</li>
<li>12 seuraavaa 150€</li>
</ul>
<h2>Valmennuksen aiheet</h2>
<p>
Swing Springillä viime vuonna tehtiin opetuksen kannalta jotain erityistä ja uutta - jota ei ole tietääksemme tehty koskaan ennen swing-leireillä Suomessa: valmentajille pidettiin ennen leiriä erillinen valmisteluviikonloppu, jossa he pohtivat yhdessä swing-tansseja tällä hetkellä Suomessa ja ulkomailla, opettamista, yhteistä linjaa ja harjoitteita. Siellä myös valittiin joitain leirin läpi meneviä teemoja, joista itse asiassa saimme paljon kiitosta viime leirin jälkeen. Leiri on tässä suhteessa erilainen: sen valmennus on mietitty kokonaisuutena. Tunnit eivät ole samanlaisia - päinvastoin hyvinkin erilaisia eri valmentajilta - mutta niissä on yhteyttä, asiat tehdään jossain järjestyksessä ja tulokset voivat olla sen mukaisia. Niissä keskitytään oppimiseen ja oivalluksiin - tekemisen ja tanssin kautta!
</p>
