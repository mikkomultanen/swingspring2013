<h1 class="page-header">Leiripaikka</h1>

<p>
Swing Spring pidetään luksus&shy;tason bile- ja majoi&shy;tus&shy;pai&shy;kassa Himok&shy;sen mat&shy;kai&shy;lu&shy;keskuk&shy;sessa Jämsässä Keski-Suomessa hyvien kulku&shy;yhteyk&shy;sien päässä.
</p>
<img style="max-width: 100%" src="http://maps.googleapis.com/maps/api/staticmap?center=61.882642,25.2875&zoom=17&size=600x400&scale=2&format=jpg&sensor=false&maptype=satellite&markers=color:red%7Clabel:C%7C61.882827,25.287105&markers=color:yellow%7Clabel:D%7C61.882898,25.290077&markers=color:green%7Clabel:B%7C61.882468,25.286804&markers=color:blue%7Clabel:A%7C61.882868,25.286247&markers=color:purple%7Clabel:E%7C61.882,25.285442"/>
<p>
Kaikki <a href="http://goo.gl/maps/hbM2a">tapahtumapaikat</a> ovat kävelymatkan päässä toisistaan:
<ol type="A">
<li>HimosHotelli: bileet, ruokailut, leiri-info, hotellimajoitus, osa valmennussaleista</li>
<li>Himos-Areena: valmennusta</li>
<li>Mökön koulu: valmennusta</li>
<li>Himos Center: mökkien avainten haku/luovutus</li>
<li>Lomamökit: Koivula, Säyrylä ja HimosEasy, kaikki alle 300 metrin etäisyydellä leiripaikalta</li>
</ol>
</p>

<h2 id="majoitus">Majoitus</h2>
<p>
Majoitus varataan suoraan <a href="http://www.himoslomat.fi">HimosLomista</a>. Mainitse varatessasi, että olet tulossa Swing Spring -tanssileirille. 
</p>
<p>
Suositeltava vaihtoehto on kerätä oma mökkiseurue. <a href="http://www.himoslomat.fi/majoitus/areenan-laheisyydessa.html">Mökit</a> ovat hyvin varusteltuja 5-7 hengen mökkejä. Tarjolla on myös <a href="http://www.himoslomat.fi/himos-hotelli/himos-hotelli.html">hotellihuoneita</a>.
</p>
<ul>
<li>
SÄYRYLÄNMAJAT 6:lle, 1 mh + parvi<br/>
Hinta 220 e/ koko leiri tai 90 e / vrk
</li>
<li>
KOIVULAN MÖKIT 5-6:lle, 1mh + parvi (makuuhuoneessa 120cm leveä sänky)<br/>
Hinta 220 e / koko leiri tai 100 e / vrk
</li>
<li>
HIMOS EASY 7:lle, 3mh<br/>
Hinta 280 e / koko leiri tai 135 e / vrk
</li>
<li>
HIMOSHOTELLI 1HH<br/>
Hinta 187 e / koko leiri tai 55 e / vrk
</li>
<li>
HIMOSHOTELLI 2HH<br/>
Hinta 233 e / koko leiri tai 68 e / vrk
</li>
</ul>
<p>
Mökin hintaan sisältyvät peitot ja tyynyt. Hotellihuoneen hintaan sisältyy aamiainen HimosHotellissa sekä asiakasiltasauna.
Lisämaksusta:
</p>
<ul>
<li>
LIINAVAATTEET<br/>
Liinavaatesetti (pyyhe, lakana, pussilakana ja tyynyliina) mökkiin toimitettuna tai Himos Centerin vastaanotosta 12 € / hlö. Tarjous:  jos tilaat minimissään 4 henkilölle on hinta 10 € / hlö. Tilaus mökkiin vähintään tulopäivää edeltävänä päivänä klo 12 mennessä.
</li>
<li>
LÄHTÖSIIVOUS<br/>
Älä tuhlaa nukkumis- tai tanssiaikaa siivoukseen, joka vie 1-2 h. Lähtösiivous 6 hengen mökissä 62 €,  8 hengen 82 €. Lähtösiivouksen voit varata ennakkoon, viimeistään HimosCenter-vastaanotosta lähtöpäivää edeltävänä päivänä klo 16 mennessä.
</li>
<li>
MYÖHEMPI LUOVUTUS<br/>
Jos haluat käydä sunnuntain tuntien jälkeen suihkussa tai vaikkapa käyttää mökin keittiötä, mökki/huone on mahdollista luovuttaa sunnuntaina vasta klo 18 mennessä (muuten luovutus klo 12), 50 €/mökki, 30 €/huone. 
</li>
</ul>

<h2 id="ruokailu">Ruokailu</h2>
<p>
Jälleen kerran pääsemme nauttimaan HimosHotellin Tupa-ravintolan herkullisista annoksista. Viime leiriltä saadun palautteen ansiosta illallinenkin on tällä kertaa “kunnon ruokaa”.
</p>
<ul>
<li>aamiaisbuffet 8€</li>
<li>kotiruokalounas seisovasta pöydästä: salaattipöytä, lämmin ruoka, leipäpöytä ja kotijuomat 12€</li>
<li>illallinen seisovasta pöydästä: salaattipöytä, 2 lämmintä vaihtoehtoa, leipäpöytä ja kotijuomat 18€</li>
</ul>
<p>
Ruokailut varataan ilmoittautumisen yhteydessä ja maksetaan ravintolaan ruokailemaan mennessä.
</p>
<p>
Ruoanlaitto onnistuu myös mökeissä hyvin, sillä niissä on hyvin varusteltu keittiönurkkaus: jääkaappi, astiasto, liesi, mikrouuni ja astianpesukone.
</p>
<p>
Jämsän keskustasta löytyy isompia ruokakauppoja ja ravintoloita. Tämän lisäksi Himos Centerissä on pieni ruokakauppa.
</p>

